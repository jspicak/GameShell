Vítejte v GameShell!

Používání a správa počítače s operačním systémem typu Unix (tedy
Linux, BSD nebo macOS) vyžaduje používání příkazové řádky, rozhraní,
kterému se říká "shell". V této hře se naučíte shell používat
plněním různých úkolů (misí), které vás naučí základní úlohy jako:
  - vytváření adresářů,
  - vytváření, prohlížení a změny souborů,
  - hledání souborů podle různých kritérií,
  - spouštění a zastavování programů,
  - a další.


V průběhu dobrodružství navštívíte různá místa, potkáte se s lidmi
a budete hledat rozličné věci. Nezapomeňte však, že se vždy jedná
o běžné adresáře, programy a soubory (často s náhodným obsahem).
Takže například:
  - "postavit chýši" znamená vytvořit adresář s názvem "Chýše",
  - a "vložit minci do bedny" znamená přesunout soubor s názvem
    "mince" do adresáře s názvem "Bedna".
